---
layout: post
title: הפודקאסטרית דנה הילמן ("עבר פלילי") היא זוכת פרס גילי בן עמי 
author: דנה הילמן
post_type: post

modified_time: '2020-11-08'
date: '2021-07-04'
thumbnail: /assets/dana_bw_1.jpg
permalink: /gili-ben-ami-prize
---

דנה הילמן, יוצרת ומגישת הפודקאסט עבר פלילי, היא זוכת פרס גילי בן עמי לעשייה בתחום נפגעי עבירה לשנת 2021.

<img src="assets/dana_bw_1.jpg" style="float:right; width:25%; margin:20px;"/>

הפרס ע"ש גילי בן עמי מוענק זו השנה השנייה, על מחקר ועשייה בתחום. וועדת הפרס הסבירה כי היא מוצאת את עשייתה של דנה הילמן משמעותית לתחום נפגעי העבירה ולרווחתם, וכי עשייתה תורמת לקידום החזון ומטרות פרס גילי בן עמי.     

גילי בן עמי ז"ל היה אמן ופעיל להטבת מצבם של נפגעי עבירה בישראל. הפרס מוענק מכספי הקרן לזכרו.     

הפודקאסט עבר פלילי הושק בשנת 2018, ודנה הילמן מגישה אותו מאז ועד היום. עבר פלילי, מבין הפודקאסטים הראשונים בישראל בז'אנר פשע-אמיתי, עוסק במקרי פשע מהעבר מנקודת מבט עכשווית, ומתמקד פעמים רבות בנפגעי העבירה במקרים המוזכרים. הפודקאסט מופק בהפקה עצמית של דנה הילמן, כאשר מאזיני הפודקאסט מוזמנים על ידה לתמוך בו- בסכום המתאים להם- דרך אתר הפודקאסט.    
לפני עבר פלילי, הילמן יצרה והגישה את הפודקאסט "עושים פשיעה" ברשת עושים היסטוריה.    


דנה הילמן על הזכייה: "התחושה מדהימה ואני מלאת הכרת-תודה. הזכייה הזו מאששת את זה שפודקאסטים, אפילו עצמאיים, יכולים לגעת ולהשפיע לא פחות מכלי תקשורת ממוסדים. ואולי אפילו יותר. אני עצמי לומדת בתהליך מה זה להיות נפגעי עבירה במערכת המשפט הפלילי. אני מקווה שדרך הפודקאסט יותר ויותר אנשים נחשפים לקושי ומבינים כמה חשוב לקדם את הזכויות של נפגעי העבירה. תודה לוועדת הפרס ותודה למאזינות ולמאזיני עבר פלילי".   


הפרס הוענק בכנס האגודה הישראלית לוויקטימולוגיה, בקריה האקדמית אונו.   

