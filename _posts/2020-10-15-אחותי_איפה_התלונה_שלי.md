---
layout: post
title: 'אחותי, איפה התלונה שלי?'
author: דנה הילמן
categories:
- נגד נשים
- עבירות מין
tags:
- נגד נשים
- עבירות מין

post_type: episode
modified_time: '2020-10-15'
date: '2020-10-15'
thumbnail: /assets/complaint1.png
permalink: /sister-where-is-my-complaint
---

[בפרק הקודם](/viral-1)
, שמעתם את ים קטאל שתיארה בפנינו את ההשלכות
הקשות של הפצת הסרטון המיני שלה על ידי בן זוגה לשעבר, ואת המאבק שניהלה
כנגד התופעה וחלקה בקידום חקיקה בנושא.


<iframe title="אחותי, איפה התלונה שלי?" src="https://www.podbean.com/media/player/unmgv-de5b3b?from=usersite&vjs=1&skin=2&fonts=Helvetica&auto=0&download=1" height="115" width="100%" style="border: none;" scrolling="no" data-name="pb-iframe-player"></iframe>

<span dir="rtl">בינואר 2014 נכנס לתוקפו התיקון לחוק למניעת הטרדה מינית
או בשמו השגור: "חוק הסרטונים". התיקון קובע כי פרסום תצלום, סרט או הקלטה
של אדם, המתמקדים במיניותו, בנסיבות בהן הפרסום עלול להשפיל או לבזות אותו,
ולא ניתנה הסכמתו לפרסום- מהווים הטרדה מינית. העונש על העבירה הזו הוא עד
חמש שנות מאסר.</span>

<span dir="rtl">ויש גם [הנחיות מפורטות לאכיפת התיקון
לחוק](https://www.justice.gov.il/Units/StateAttorney/Guidelines/02.29.pdf),
שפורסמו בפברואר 2017 ע"י פרקליטות המדינה. ההנחיות מפרטות דגשים לאופן בו
יש לנהל חקירה בנושא ע"י המשטרה, ומהם השיקולים בהעמדה לדין ע"י הפרקליטות.
אז זה נראה שבאמת יש חשיבה על הנושא ושיש הבנה של חומרת המעשים. </span>

<span dir="rtl">סעיף חשוב בהנחיות אומר ש"בכל מקרה של שרשרת פרסום
רבת-חוליות, שתי החוליות המרכזיות שיש לחקור הן **החוליה הראשונה** שהחלה
את הפרסום, והחוליה ש**הפיצה את הפרסום ברבים**". סעיף 13 במסמך מדגיש את
החשיבות של **ניהול חקירה מהירה ככל הניתן.**</span>

<span dir="rtl">אבל… רגע.. אם כך, למה כמות כתבי האישום שהוגשו בגין
העבירה הייתה קטנה כל כך?</span>

<span dir="rtl">[במענה לפנייתי למשרד המשפטים לפי חוק חופש
המידע](https://www.patreon.com/posts/bqshh-lpy-khvq-29336719), מאז שנת
2014 ועד למועד קבלת התשובה (אוגוסט 2019) הוגשו רק **60 כתבי אישום**
שמכילים עבירה לפי חוק הסרטונים. </span>

<span dir="rtl">כמובן- ייתכן שמדובר בסיבות טכניות לחלוטין.</span>

<span dir="rtl">יודעים מה? אולי. </span>

<span dir="rtl">אבל אולי... זה **משהו אחר**.</span>

<span dir="rtl">דנה: יש לך עותק של המכתב הזה?</span>

<span dir="rtl">סיוון: כן.</span>

<span dir="rtl">דנה: אני אשמח אם תוכלי לשלוח לי בוואטסאפ, זה, זה הזוי.
שהם שולחים מכתב עם תאריך ש- וואו.</span>

<span dir="rtl">סיוון:  כן, המכתב הזה בכלל מוזר. במכתב הזה רשום שהתיק
נפתח ונסגר באותו היום.</span>

## זה השבר?

<span dir="rtl">לבדוק עד כמה "חוק הסרטונים" נאכף לא היה הסיבה היחידה
שבגללה פניתי למשרד המשפטים. משהו **קרה ביולי 2019**, שדחף אותי במידה רבה
להגיש בקשה לפי חוק חופש המידע.  </span>

<span dir="rtl">ב- 17 ליולי דווח כי המשטרה בקפריסין חוקרת **תלונה של
תיירת בת 19** שטוענת כי עברה **אונס קבוצתי בבית מלון באיה נאפה** בידי
נערים ישראליים. ישראל נכנסה לסחרור.</span>

<span dir="rtl">קונסול ישראל בקפריסין, יוסי וורמברנד, התראיין כמה ימים
לאחר מכן ואמר (ציטוט): אנחנו משתדלים לעזור במה שאנחנו יכולים (...) אנחנו
מקווים שהאירוע הזה **יסתיים כמה שיותר מהר**".</span>

<iframe width="560" height="315" src="https://www.youtube.com/embed/pWYxVdb4mXA" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

[פרשת האונס הקבוצתי: קונסול ישראל בקפריסין והסנגור המקומי](https://www.youtube.com/watch?v=pWYxVdb4mXA)

<span dir="rtl">למחרת, במהלך תכנית רדיו בשם "הקבינט" בתחנת הרדיו
103</span>FM<span dir="rtl">, בפאנל גברי לחלוטין, בשיחה על האירוע ועל
חקירת החשד לאונס, אמר **רוני דניאל**:</span>

<span dir="rtl">"היא הייתה רגילה לשלושה ופתאום 12. זה השבר?"</span>

<span dir="rtl">הוא פרסם מעין "הבהרה" לאחר מכן, לאחר שיותר מ- 700 תלונות
הגיעו לרשות השנייה בגין אותה התבטאות מקוממת. בסיומה הוא כתב: "אם הובנתי
אחרת, אין לי אלא להצטער ולהתנצל".</span>

<span dir="rtl">סליחה רוני שנאלצת להתנצל בשל קשיי ההבנה שלנו. </span>

<span dir="rtl">התכנית מתוארת כמעין מפגש פסגה של רוני דניאל, אלון בן דוד
ויואב לימור, שלושה "מומחי צבא וביטחון" לדון על נושאי, ובכן- צבא וביטחון.
אז רגע, מה לזה ולאונס, או חשד לאונס תשאלו? או. אולי שכחתי לציין שבסיקור
התקשורתי הודגש נושא שירותם הצבאי של חלק מהנערים החשודים, ועצם זה שהאירוע
עלול לשבש את תכניותיהם להתגייס לשירות משמעותי- גיבושים, עניינים. והנה
לכם הקשר- כך אונס, או חשד לאונס- הופך לנושא "בטחוני". בטחון המדינה
כמובן. לא בהכרח ביטחון של **נשים בתוך המדינה**.</span>

<span dir="rtl">מה לא שמענו במהלך הסיקור כדי לגרום לנו לחשוב שהיא מופקרת
ושקרנית והם- קורבנות תמימים שהסתבכו:</span>

<span dir="rtl">"היא חשפנית"</span>

<span dir="rtl">"היא רקדנית"</span>

<span dir="rtl">"קיבלה פיצוי על אונס קבוצתי כבר בעבר"</span>

<span dir="rtl">"היא זרמה איתם ואז התביישה בעצמה"</span>

<span dir="rtl">"סדום ועמורה באייה נאפה"</span>

<span dir="rtl">"הם ילדים טובים, מלח הארץ"</span>

<span dir="rtl">"מתגייסים לסיירת מטכ"ל ולשייטת"</span>

<span dir="rtl">הסיקור של האירוע קיבל את הכותרת "התקרית בקפריסין", או
"**פרשת המין** בקפריסין". זה גם מתחרז- מין וקפריסין. חמוד כזה.</span>

<span dir="rtl">בשבוע שלאחר מכן, ב- 25 ליולי שוחררו חמישה מתוך שנים עשר
החשודים שנעצרו. עו"ד יסלוביץ, שייצג חלק מהחשודים שנעצרו, ואחד מבין אלה
ששוחררו, בירך על המהלך ואמר כי מדובר "בסנונית ראשונה" המבשרת על כיוון
החקירה. ציטוט: "הדבר מעיד על סדקים באמינות גרסת המתלוננת (...) אמשיך
לעשות ימים כלילות להשיב את כל הנערים לבתיהם".</span>

<span dir="rtl">ואכן, ב 28 ליולי שוחררו כל יתר החשודים בפרשה, ואז הקערה
התהפכה על פיה- המתלוננת הפכה מקורבן לחשודה- ומאוחר יותר, לנאשמת- במתן
עדות שקר.</span>

<span dir="rtl">הנערים חזרו כמנצחים לישראל, פתחו שמפניות ו… בואו נגיד את
כך- לא ממש ניסו אפילו לעבור מתחת לרדאר. ובעוד שהיו קולות שראו בשחרורם
"הוכחה ניצחת" לכך שהם לא פשעו, וממש ניצלו בעור שיניהם מעוול נוראי
ומהרשעת-שווא, היו גם קולות אחרים. מעטים מהם התייצבו בבוקר התשיעי לאוגוסט
מול תחנת המשטרה יפתח בסלמה 18 בתל אביב והחליטו לעשות מעשה.</span>

## הכול היה מוזר בקטע של 'מה נפל עליכן?'

<span dir="rtl">סיוון מור: אחרי שהבנו שהנערים שוחררו, ולא רק שהם שוחררו
אלא הפכו לגמרי את היוצרות והעמידו לדין את הנערה שנפגעה, פשוט היה מקומם
מאוד. ואז בעצם התאגדנו כמה אקטיביסטיות ואקטיביסטים להגיש תלונה נגדם
במשטרה על מה שאנחנו יודעים בוודאות שקרה: כי לגבי האונס אין לנו ראיות,
אבל הפצת סרטונים בעלי תוכן מיני שפורסמו בלי ידיעתה ובלי הסכמתה שזה מנוגד
לחוק- זה כולם יודעים שזה קרה, ואף אחד לא פעל בנושא. אז בעצם הלכנו ככה
חבורה למשטרת תל אביב, והגשנו נגדם תלונה על הפצת סרטונים.</span>

<span dir="rtl">זו סיוון מור- בת 30, גדלה בצפון הארץ ומתגוררת בתל אביב.
סיוון היא עובדת סוציאלית ומטפלת זוגית. והנושא הזה לא זר לה:</span>

<span dir="rtl">סיוון מור: אני מגיעה מהעולמות האלה, אני עובדת במרכז
לנפגעות ולנפגעי תקיפה מינית בתל אביב, בתור מנחת סדנאות למניעת אלימות
מינית גם בתיכונים וגם במקומות עבודה. בהכשרה שלי אני עובדת סוציאלית. אני
גם עובדת עמותת "רוח נשית", שזו עמותה שעוזרת לנשים נפגעות אלימות להשתקם
מבחינה כלכלית. זאת אומרת, העולם שלי הוא מאוד סביב קידום נשים ואקטיביזם
חברתי. זה העולמות שאני באה מהם.</span>

<span dir="rtl">מירב שנפ: נכון, בפעם הראשונה הלכנו לתחנה שנמצאת שם ב...
סלמה נראה לי-</span>

<span dir="rtl">דנה: תחנת יפו יפתח?</span>

<span dir="rtl">מירב שנפ: נראה לי, ברחוב הזה שנשפך לים. לא זוכרת איך
קוראים לו...</span>

<span dir="rtl">דנה: אוקיי</span>

<span dir="rtl">מירב שנפ: דרך סלמה? לא יודעת. סליחה אני ירושלמית כבר כמה
שנים.</span>

<span dir="rtl">דנה: גם אני ירושלמית במקור. כתוב בכתובת "דרך שלמה
18".</span>

<span dir="rtl">מירב שנפ: כן כן כן. אז נפגשנו שם-</span>

<span dir="rtl">וזו מירב שנפ. גם היא הייתה שם בין האנשים שבאו להגיש
תלונה בתחנת מרחב יפתח.</span>

<span dir="rtl">נחזור אליה בהמשך…</span>

<span dir="rtl">כשסיוון מנסה לשחזר מה הייתה התחושה שקיבלה במעמד הגשת
התלונה, היא מתארת התחלה... קצת מקרטעת:</span>

<span dir="rtl">סיוון מור: קודם כל, הם היו בשוק. לא כל כך הבינו מה נפל
עלינו ומאיפה באנו. ולקח המון זמן עד שמישהו התפנה אלינו. באמת, ישבנו בחדר
ההמתנה המון זמן. ובסוף החוקרת שבאמת כן קיבלה אקטיביסטית שעל שמה התלונה,
אז היא באמת הייתה מאוד נחמדה ומאוד בעדנו. אפילו אמרה כזה "כל הכבוד על
היוזמה", "תמשיכו ככה". אבל העניין הוא שלא היא הייתה ממונה על החקירה בתיק
הזה. בגלל שזה עניין של הפצת סרטונים ברשת, אז הם היו צריכים להעביר את זה
למחלקת סייבר.</span>

<span dir="rtl">אם הם הביעו תמיהה?... כמו שאמרתי, הכול היה מוזר בקטע של
"מה נפל עליכן?"... אבל, לא מאוד דיברו אתנו. דיי התעלמו מאתנו. למעט
החוקרת שלקחה את התלונה.</span>

## שלום, הגעתם לחקירות מרחב יפתח

<span dir="rtl">לא כל כך הבנתי. אם הגיעה קבוצה של אנשים להתלונן, מדוע
הוגשה רק תלונה אחת?</span>

<span dir="rtl">סיוון מור: בעצם המשטרה אפשרה רק לאחת מאתנו להגיש את
התלונה על שמה, ואמרו שאנחנו יכולים להוסיף את השמות שלנו ברשימה נפרדת והם
יוסיפו את זה לתלונה. ושהם יקראו, כל מי שברשימה יקראו לו לחקירה במחלקת
סייבר. ואז, למעשה לא קראו לאף אחד מאתנו לחקירה. היו אמורים להזמין גם
אותה למחלקת סייבר ולדעתי- לא עשו את זה. ולא רק שלא קראו לאף אחד מאתנו,
אנחנו ביקשנו מהם מספר תלונה שדרכו אנשים נוספים יוכלו להגיש את שמם
לתלונה, כדי שזו תהפוך להיות תלונה המונית, ושזה יעשה איזשהו באזזז ורעש
ולא יוכלו להתעלם מזה. אז נתנו לנו את מספר התלונה ונתנו לנו מספר טלפון
שדרכו אפשר להתקשר ולהוסיף שמות בתלונה. מספר הטלפון שנתנו לנו- פשוט, אף
אחד לא ענה בו. אנחנו פרסמנו בפייסבוק את מספר התלונה וקיבלנו תגובות של
עשרות נשים וגברים שרצו להוסיף את שמם לתלונה, ואף אחד לא ענה להם בטלפון.
גם אנחנו ניסינו את הטלפון הזה ובאמת פשוט אף אחד לא ענה לטלפון- שזה מאוד
מוזר.</span>

<span dir="rtl">\[שיחת טלפון\] שלום, הגעתם למשטרת ישראל, מטה מחוז תל
אביב במרחב יפתח. (ערבית) לערבית- הקש שמונה. לפניכם מערכת לני- (הקשה).
שלום, הגעתם למרחב יפתח. לאגף החקירות הקש אחת- (הקשה). שלום, הגעתם
לחקירות מרחב יפתח. לשירות לאזרח הקש אחת (הקשה).</span>

<span dir="rtl">(צליל חיוג ארוך)</span>

<span dir="rtl">(צליל חיוג ארוך)</span>

<span dir="rtl">(צליל חיוג ארוך)</span>

<span dir="rtl">טוב. גם אני לא הצלחתי להגיע למענה אנושי.</span>

<span dir="rtl">הגשת התלונה באותו היום באוגוסט- הגיעה גם לכלי התקשורת.
אני נתקלתי [בידיעה במאקו, במדור
הנשים](https://www.mako.co.il/women-women_news/Article-8bf7825fd067c61027.htm).
בין היתר נכתב: "במשטרת ישראל הוגשה הבוקר תלונה רשמית נגד הפצת הסרטונים
מאייה נאפה בוואטסאפ ובאתרים למבוגרים. התלונה הועברה ליחידת פשעי סייבר.
'כיוון שרשויות החוק לא פתחו בחקירה כמצופה מהם, לא נותר לנו אלא **להזכיר
להם** את תפקידם', אמרה אחת ממגישות התלונה. [גורם במשטרה: 'הסיכוי למצוא
את האדם הראשון שהפיץ את הסרטונים **נמוך
מאוד**'](https://www.mako.co.il/women-women_news/Article-8bf7825fd067c61027.htm)."</span>

<img src="/assets/sis-image1-people.jpg" style="width:2.92636in;height:3.78125in" alt="הפעילות והפעילים בפתח תחנת המשטרה הבוקר (צילום: מאשה אברבוך)" />

<span dir="rtl">הפעילות והפעילים בפתח תחנת המשטרה </span>\| <span
dir="rtl">צילום: מאשה אברבוך</span>

<span dir="rtl">דנה: כביכול איזשהו שוטר ש... הגיב ואמר ביחס להגשת התלונה
שאין לזה סיכוי, אין סיכוי לאתר את כל החוליות המפיצות. ולא רק זה, גם
האירוע לא אירע בישראל. כל מיני טענות שמי שבקיא בחוק באמת מבין שזה לא
טענות שהן רלבנטיות.</span>

<span dir="rtl">סיוון מור: נכון-</span>

<span dir="rtl">דנה: אבל טענות ש- אני תהיתי- אם אתן נתקלתן בזה בזמן הגשת
התלונה. אם ניסו להוריד אתכן (מהתלונה).</span>

<span dir="rtl">סיוון מור: אה, לא, האמת שבזמן הגשת התלונה לא- לא נאמר
לנו דבר כזה. אבל מה שאת מדברת עליו שהשוטר אמר, אני יודעת את זה ובגלל זה
הקדמתי ואמרתי שאם זה היה עניין של, את יודעת, עניין מדיני שהיה יכול להוות
סכנה ל(בטחון) מדינת ישראל, אז- בשנייה היו מוצאים מי הפיץ את זה. מחלקת
הסייבר הישראלית היא בין הטובות בעולם, משתמשים במחלקת הסייבר שלנו, ברחבי
העולם נעזרים בנו. הטענה הזו שאי אפשר לאתר את מי שהפיץ את זה זו טענה שאין
לה בסיס. ובטח ובטח לומר שבגלל שזה לא קרה על אדמת ישראל אז זו לא עבירה
בישראל- זה לא נכון. חוקית זה לא נכון. אבל זה שהמשטרה דפדפה את זה- זה
פשוט מעיד על איזשהו הלך רוח כללי שיש בחברה שלנו, שהיא מאוד סבלנית כלפי
פגיעות מיניות ומאוד מקבלת פגיעות מיניות כחלק אינטגרלי מהיום יום ולא עושה
הרבה מאמצים כדי למגר את התופעה.</span>

## "לא יודעים מאיפה זה בא"

<span dir="rtl">הסיכוי לאתר מפיצים אולי לא גבוה, אבל אתם יודעים למשל מה
**לא עוזר ולא מעלה את הסיכויים**?  לחכות. ככל שהזמן חולף ניתנת ההזדמנות
למעורבים בהפצת הסרטון- לשבש ראיות. וצ'מעו אני סתם זורקת כאן, אבל אולי
היה שווה להתחיל עם, נניח- הנערים ששהו באותו הזמן בחדר 723 במלון באייה
נאפה?...</span>

<span dir="rtl">מירב שנפ: תכל'ס, יש הרבה פרטים ש... את יודעת, גם אז- זה
היה לפני הרבה זמן כבר- אבל גם אז, כבר היו שמות, היו ידיעות, היו דברים.
אבל כל הזמן המשטרה מין רכבה על הגל הזה של "לא יודעים מאיפה זה בא". תכל'ס
זה היה ברור שהם מנסים להוריד אותנו מלייצר להם עוד ניירת. אז, זה אינטרס
שלהם להגיד שהכול מתקבץ לתלונה אחת כדי שלא עכשיו נחפור להם בעוד תלונות.
אבל בכל מקרה, בגלל שכן רצינו לייצר לזה ניראות ולייצר לחץ בתוך המערכת
במידת האפשר, אז פשוט מי שיכלה הלכה והגישה גם תלונה. ואני הגשתי בירושלים,
בתחנת לב הבירה.</span>

<span dir="rtl">זו מירב שנפ- בת 32, ירושלמית. עובדת בגן הבוטני, מקדמת
פרויקטים שעוסקים בצדק חברתי וסביבתי ומעורבת בפעילות המקדמת שוויון לקהילה
הגאה. </span>

<span dir="rtl">כחודש לאחר הגשת התלונה הראשונית בתחנת יפתח בת"א, מירב
ניגשה לתחנת לב הבירה בירושלים והגישה תלונה עצמאית- בשני לספטמבר.
כירושלמית, שגרה באותה העיר בה </span>

<span dir="rtl">מתגוררים המעורבים העיקריים בפרשה, ובראשם "הכדורגלן",
מירב לא הצליחה להתגבר על התחושה המטרידה שיש- לא רחוק מביתה- אנשים
שהצליחו לחמוק מהדין. </span>

<span dir="rtl">בהנחיות פרקליט המדינה לחקירה והעמדה לדין בגין העבירה
מצוין במפורש שיש לפעול במהרה ללא דיחוי, בעיקר היות ועל עבירה שבוצעה בידי
קטינים- חלה התיישנות לאחר **שנה אחת בלבד**! </span>

<span dir="rtl">אבל... כנראה שהנחיות לחוד ומעשים לחוד.</span>

<span dir="rtl">מירב שנפ: בעצם, העילה שלי (הייתה) שאני רוצה לתבוע אותם
בשם עצמי, שאני לא מעוניינת להסתובב בירושלים כשהאנשים האלה- לא מיצו איתם
את הדין. ושאני ושכל שאר הנשים- אנחנו גם בסכנה. וגם כמובן על זה שיש חוק
שאומר שאסור להפיץ סרטונים ללא ידיעה (והסכמה) של אדם, ואין שום סיבה
להחליק את זה.</span>

<span dir="rtl">התחושה מול החוקר הייתה מבטיחה למדיי:</span>

<span dir="rtl">מירב שנפ: קיבלתי וייב ממש אחלה, היה ממש נחמד. באמת, הוא
היה ממש מקסים. ונתן לי להרגיש בנוח, ודיברתי ותיארתי את הכול. אבל, אחר
כך... זהו,מה שעשינו באותו יום, עוד שני אנשים באו, כן רצינו להגיש כמה
תלונות- והוא לא נתן להם.</span>

<span dir="rtl">דנה: את מדברת על מה שהיה בירושלים או הגשת התלונה בתל
אביב?</span>

<span dir="rtl">מירב שנפ: בירושלים. גם בירושלים רצינו שיהיו עוד אנשים
ואז הם באו ולא יכלו לפתוח תלונה בנפרד ואם אני זוכרת נכון הוא קיבץ את
העדות שלהם למה שהוא התחיל אתי.</span>

<span dir="rtl">דנה: קיבלת איזושהי תחושה שהוא רואה אתך עין בעין את
החומרה של האירוע הזה, של איה נאפה והפצת הסרטונים בארץ?</span>

<span dir="rtl">מירב שנפ: אמממ... האמת שהוא היה, זה היה קצת לקוני. לא
בקטע רע, פשוט כתב את מה שאני אומרת. זה היה מאוד נחמד כי הוא כן מאוד
ווידא שהוא מבין אותי נכון ושמה שהוא כותב זה מה שאני מנסה להגיד ובקטע הזה
הוא היה מעולה וזה היה אחלה. סתם אני זוכרת שבסוף שאלתי אותו מה... את
יודעת אין לי ניסיון בדבר הזה, בסוף את יושבת מול בן אדם. אני זוכרת ששאלתי
אותו אם הוא חושב שיהיה בסדר.</span>

<span dir="rtl">דנה: ומה הוא אמר?</span>

<span dir="rtl">מירב שנפ: הוא כזה.. "אני לא יודע". זה היה נראה ברמה
האישית, האנושית, שהוא ממש לא תומך בדבר הדוחה הזה. אבל הוא לא שיתף אתי
מחשבות.</span>

## זה היה נראה שזה פשוט ניירת בשבילם

<span dir="rtl">כחודשיים לאחר מכן, מירב קיבלה מכתב בדואר: **הודעה על
החלטה שלא להעמיד לדין**.</span>

<img style="max-width:800px;" src="/assets/the_complaint.jpg" style="" alt="התלונה" />

<span dir="rtl">בסימוכין כתוב: *תלונתך מתאריך שני לספטמבר 2019*. ושורה
מתחת לזה נכתב: "התקבלה החלטה על סגירת התיק בתאריך</span>”<span
dir="rtl">- תרצו לנחש?... נכון-</span> “<span dir="rtl">שני לספטמבר
2019".</span>

<span dir="rtl">מירב שנפ: יש לי את זה ביד עכשיו. אני קיבלתי את המכתב
בערך חודש ומשהו אחרי (הגשת התלונה), שהחליטו לא להעמיד לדין- שכתבו באותו
היום כבר... זה, החוקר היה בן אדם שישבתי אתו, הוא רשם את כל הפרוטוקול.
הוא היה מאוד נחמד, אבל... את אומרת את זה וזה נראה לי הגיוני שהם באותו
יום עשו את זה, כי לא היה שם... **זה היה נראה שזה פשוט ניירת
בשבילם**.</span>

<span dir="rtl">דנה: כשקיבלת את המכתב הזה, עם ההודעה על ההחלטה שלא
להעמיד לדין... איך הרגשת?</span>

<span dir="rtl">מירב שנפ: זה היה מאוד מאכזב. בכנות, אני הרגשתי שקצת
התרחקתי מזה, כי... באופן הכי אישי זה היה הרבה להכיל. זה הרבה להכיל, את
הדבר הזה שגברים יכולים לעולל דבר כזה ופשוט להמשיך את החיים שלהם. זה הרבה
להכיל בתור אישה בעולם שלנו. וגם אני ירושלמית וחלק מה"חבר'ה" האלה
ירושלמים ואת שומעת שאחד מהם קשור לסגן ראש העיר, ואחד מהם למישהו במשטרה
וזה פשוט... זו תחושה של **בחילה**.</span>

<span dir="rtl">היי, מי אמר שהמשטרה לא פועלת מהר בנושא הזה? בתחנת לב
הבירה הצליחו כנראה איכשהו גם לפתוח תיק, גם לחקור וגם לסגור את התיק- והכל
תוך יום אחד!</span>

<span dir="rtl">סיוון מור: יש איזושהי תחושה שלא התייחסו לזה בכלל
ברצינות- מה שמאוד מאפיין את היחס הכללי כלפי נפגעות פגיעה מינית. זה יחס
ש- הרבה מאוד פעמים נפגעות הולכות להגיש תלונה במשטרה על פגיעה, ותוך כמה
חודשים מקבלות מכתב שהתיק נסגר. בלי שום הסבר, אף אחד לא מתקשר אליהן להגיד
שסוגרים את התיק. זה משהו מאוד מוכר וידוע, אנחנו מכירות אותו. במקרה הזה
אנחנו לא הנפגעת, אז הטראומה לא הייתה חזקה מבחינתנו לקבל סגירת תיק ככה,
אבל יש לא מעט נפגעות שפשוט ביום בהיר אחד מקבלות מכתב שהתיק שלהן נסגר.
בלי הסבר.</span>

<span dir="rtl">תהיתי ביני לבין עצמי, איך יכול להיות שפשוט בוחרים
להתעלם, בהינף יד, ממקרה **כל כך** מתוקשר? ממקרה הפצת סרטונים כל כך בולט,
שליטרלי **כל המדינה** שמעה עליו? </span>

<span dir="rtl">האם **זה** המסר שבוחרים להעביר לנשים ולנערות? שפגיעה בהן
לא מצדיקה התייחסות רצינית? שמותר לפגוע בהן, מותר להטריד אותן? מותר לפגוע
בפרטיותן?</span>

<span dir="rtl">האם **זה** המסר שבוחרים להעביר לגברים ולנערים?</span>

<span dir="rtl">שמותר להתנהג כך לנשים, והכול יהיה בסדר? שנשים נועדו לספק
את צרכיהם ומותר להעביר הלאה ולרמוס את כבודן? ולא להתחשב ברצונן? כאשר לא
עוצרים את ההתנהגויות ברף הפלילי הזה, יש להן נטייה רק להסלים- ואז נער או
גבר שיכולים היו להיענש בצורה משמעותית ואפקטיבית על עבירה ברף ה"נמוך"-
ממשיכים ונענשים בסופו של דבר על עבירה חמורה בהרבה, ובאופן חמור בהרבה.
האם לא כדאי להשקיע משאבים כדי למנוע את זה? </span>

<span dir="rtl">זה לא מספיק חשוב?</span>

<span dir="rtl">סיוון מור: עכשיו, לצורך העניין, אם היה מופץ סרטון שמהווה
איזשהו איום על הביטחון הלאומי- אני בטוחה שמחלקת הסייבר תוך שנייה הייתה
מוצאת מי הפיץ את זה. ותוך שנייה הסיפור היה נסגר והבנאדם היה בכלא. אבל פה
אנחנו מדברים על אישה שנפגעה מינית-</span>

<span dir="rtl">דנה: שהיא לא ישראלית בכלל...</span>

<span dir="rtl">סיוון: גם אם היא הייתה ישראלית, זה לא היה מזיז לאף
אחד.</span>

<span dir="rtl">דנה: את חושבת שגם אם היא הייתה ישראלית אז (היו סוגרים את
התיק)?</span>

<span dir="rtl">סיוון: בוודאי! את יודעת כמה נשים במדינה שלנו וכמה נערות
במדינה שלנו עוברות פגיעות על בסיס יומיומי, ואפילו "אפילו" מעיזות להגיש
תלונה במשטרה, ואני אומרת "אפילו" כי זה תהליך שיכול להיות מאוד מאוד קשה,
חודרני, מאשים ולא פשוט- וגם אחרי שהן מגישות את התלונה במשטרה אז לא
מאמינים להן ונסגר מחוסר ראיות או מחוסר עניין לציבור? מתוך התיקים שנפתחים
במשטרה, כמות כתבי האישום שמגיעים אחר כך לבתי המשפט- הוא אפסי!</span>

<span dir="rtl">תחילת נובמבר 2019. אני מגיעה ליום עיון של המטה הלאומי
להגנה על ילדים ברשת- 105. מדובר בארגון שעושה פעילות חשובה. עקרון הפעילות
הוא לשלב **אכיפה חוקית** עם המישור הטיפולי והחינוכי במטרה לייצר סביבה
בטוחה עבור ילדים ובני נוער במרחב המקוון. פועלים שם יחד שוטרים ונציגי
המשרד לביטחון הפנים, משרד החינוך, משרד הבריאות, משרד העבודה, הרווחה
והשירותים החברתיים ו</span>-<span dir="rtl">משרד המשפטים - פרקליטות
המדינה. </span>

[<u>https://www.gov.il/he/departments/child\_online\_protection\_bureau</u>](https://www.gov.il/he/departments/child_online_protection_bureau)

<span dir="rtl">אבל, כששמעתי את נציגת משרד המשפטים שהסבירה כיצד הם
מתייחסים לנושא הפצת סרטונים ברצינות ו"אפילו" מגישים כתבי אישום גם
כשהנפגעות הן בגירות, התחלתי לנוע בכסאי באי נוחות. אולי כי, רק 3 חודשים
לפני כן, קיבלתי את הנתון מ**אותו משרד המשפטים**- שמאז כניסת "חוק
הסרטונים" לתוקף, הוגשו בפועל רק 60 כתבי אישום בגין העבירה. </span>

<span dir="rtl">אז לא ממש הסתפקתי בהצהרות האלה, ש"הנושא נלקח ברצינות".
ובשלב השאלות- העליתי כמובן, את אייה נאפה- הדוגמא המובהקת בעיניי לכמה
"ברצינות" מתייחסים לנושא:</span>

<span dir="rtl">דנה: הבנתי שהוגשה תלונה על אייה נאפה. על (הפצת) הסרטון
של אייה נאפה. זה הגיע אליכם?</span>

<span dir="rtl">נציגת יחידת הסייבר בפרקליטות: אה... דברים מהסוג הזה
מגיעים למשרד המשפטים ואז נעשות שאילתות ובדיקות באמת האם ראוי לחקור את זה
ובאיזה תנאים. צריך לקחת בחשבון שזו עבירה שבוצעה בחו"ל.</span>

<span dir="rtl">דנה: אבל מה זה משנה? החוק הוא בינלאומי לא?</span>[1]
<span dir="rtl"></span>

<span dir="rtl">נציגה: יש עבירות חוץ ועבירות פנים וצריך לקבוע האם מדובר
בעבירת חוץ או עבירת פנים וזה מסוג הדברים ש- מסוג השאלות ש-</span>

<span dir="rtl">דנה: השאלה היא עקרונית: לא כדאי לקחת מקרים בעלי פרופיל
גבוה כמו זה, ולעשות מזה דוגמא? למען יראו וייראו? שלא יהיו יותר מקרים
כאלה?</span>

<span dir="rtl">נציגה: אבל זה...</span>

<span dir="rtl">דנה: כי הם חזרו לארץ כמו מנצחים, והנה "הסירו את כל
החשדות"-</span>

<span dir="rtl">דובר (ברקע): לא ניכנס לזה.</span>

<span dir="rtl">אני לא בטוחה שאקבל עוד הזמנות להשתתף בימי עיון של 105
בעתיד הקרוב, לאחר הדיספליי הזה.</span>

<span dir="rtl">גם נציגת **משרד החינוך** ישבה שם בפאנל, וניסתה להסביר את
ה"טייק" שלהם לתופעה:</span>

<span dir="rtl">נציגה: הייתה לזה התייחסות במערכת החינוך בתחילת
השנה.</span>

<span dir="rtl">דנה: מה הייתה ההתייחסות של משרד החינוך?</span>

<span dir="rtl">נציגה: חינוכית.</span>

<span dir="rtl">דנה: מה זה אומר?</span>

<span dir="rtl">נציגה: הסברתית. יועצות הונחו להיכנס לכיתות, לדבר על הדבר
הזה. על כל הנושא של הפצת תמונות, של פגיעה באחר... וזהו.</span>

<span dir="rtl">דנה: אבל אנחנו רואים שזה קורה שוב ושוב ושוב.</span>

<span dir="rtl">נציגה: אבל בסדר. זה תהליך.</span>

<span dir="rtl">(רעש)</span>

<span dir="rtl">דנה: זה נראה שהאכיפה והמניעה (כרגע) איכשהו לא עוברים, לא
חודרים.</span>

<span dir="rtl">נציגה: אי אפשר להגיד את זה באופן מוחלט, אבל זה התפקיד
שלנו- כהורים וכמחנכים להמשיך לדבר, להבין את העולם שלהם. לשוחח עם הילדים
על המקום שלהם ברשת ולהתקרב כמה שיותר לעולמם כדי להמשיך את ההסברה הזאת
ולמנוע את הפגיעה הבאה. אנחנו גם מקיימים שיחות עם ההורים שלהם (של ילדים
ובני נוער שפגעו- ד.ה): כשהפוגע מאותר, ומתוך הבנה שהילד הוא באחריות
ההורים שלו, אנחנו יוצרים קשר עם שלהם מתוך הבנה שהם אלו שצריכים להמשיך
לשוחח איתם, להיות מודעים להתנהגות שלהם ולמנוע באמת את ההתנהלות הפוגענית
כדי שבפעם הבאה באמת היא לא תחמיר ולא תסלים. ולא יגיעו למצב של עבירה. זאת
אומרת, השיח עם ההורים הוא במקום של: 'הילד שלכם עשה ככה וככה ואולי זו
הזדמנות עבורכם לדבר עם הילד שלכם על מנת שהוא יהיה יותר טוב, יתנהג בצורה
שקולה יותר.</span>

<span dir="rtl">דנה: אבל לפי מה שהבנתי הורים הרבה פעמים מגנים על הילדים
שלהם, הפוגעים, ולא לוקחים אחריות.</span>

<span dir="rtl">נציגה: אני רוצה לומר לך שמאחר ואנחנו לא יוצרים קשר ממקום
מאשים אלא ממקום ש: בואו נתגייס כולנו כדי להגן גם על הפוגע, גם על הילד
שלכם, מהמקום הזה- אז הם נרתמים, מתגייסים ומשתפים איתנו פעולה.</span>

<span dir="rtl">לדבר, להקשיב, להבין את עולמם… סליחה, מה?</span>

<span dir="rtl">למה? למה אני כאישה וכאם לבנות צריכה להבין את עולמם של
פוגעים מיניים? אולי הגיע הזמן ש**הם** צריכים להבין את עולמי?</span>

<span dir="rtl">אבל זה לא הפתיע אותי הגישה הסלחנית הזאת של רק דיבורים,
ללא מעשים. זה אותו משרד החינוך **שקלט אליו בחזרה** נערים שנחשדו באונס
קבוצתי ובהפצת סרטון מיני של נערה מהמרכז, והוגדרו על ידי השופט כבעלי
מסוכנות מינית- אבל הם [חזרו ללמוד בבית הספר **בן-גוריון בנס
ציונה**](https://www.facebook.com/CriminalRecordPod/posts/1010509182643515).
זה אותו משרד החינוך שנטפל לילדות ולנערות [עם מכנסיים
קצרים](https://www.ynet.co.il/articles/0,7340,L-5733294,00.html), אבל לא
מפגין אפילו עשירית מאותה נחישות ודבקות במשימה **בלחימה באלימות
מינית**. </span>

<span dir="rtl">סיוון מור: אחת הטענות שנשמעו בתיק בקפריסין ובאופן כללי
הרבה פעמים, זה: "אנחנו לא רוצים להרוס להם את החיים". לפוגעים. לבנים.
ומתעלמים לגמרי מזה שהם הרסו לאישה את החיים **שלה**. זאת אומרת, היא עכשיו
בפוסט-טראומה שיכולה לגמרי להרוס לה את החיים מעכשיו והלאה, אבל את
ה"ילדים"- לא רוצים להרוס להם את החיים. כאילו, לא רוצים לגעת בהם. יש באמת
איזו תפישה עדיין שמאוד מאשימה את הקורבן, שמאוד לא מעודדת **אכיפה** נגד
הפוגעים.</span>

<span dir="rtl">דנה: ובואי נגיד גם ש- הם הרסו במו עצמם את החיים של עצמם.
שייקחו אחריות על המעשים שלהם.</span>

<span dir="rtl">סיוון מור: אוהו (צוחקת)</span>

<span dir="rtl">דנה: זה נראה לי מאוד בסיסי. זה לא שאנחנו הורסים להם את
החיים, הם עשו מעשה (אסור) והם צריכים לשאת בתוצאות. ככה הדין הפלילי
עובד!</span>

<span dir="rtl">תראו אני לא מומחית גדולה בחינוך, אבל דבר אחד אני יודעת:
ילדים לומדים הכי הרבה- לא ממילים שמבוגרים אומרים להם, אלא מצפייה
**בהתנהגות שלהם**. וכל נער וכל נערה שרואים כיצד מטפלים במקרים מהסוג הזה-
לומדים מכך הרבה. כאשר **אנחנו** לא מוקיעים את המעשים הללו, ולא במילים-
במעשים, זה כאילו שאנחנו תומכים בהם. זה מנציח תופעות שאנחנו לא מעוניינים
בהם! אבל זה לא רק זה. הדבר יוצר זליגה לדור הבא, ולפגיעות מיניות במרחב
הוירטואלי בגילאים הולכים וקטנים.</span>

<span dir="rtl">ילדות ונערות לומדות שאין טעם להתלונן.</span>

<span dir="rtl">משהו שהרבה נשים, לצערי, יודעות כבר מזמן:</span>

<span dir="rtl">דנה: ושקלת להתקשר לתחנה, לברר יותר פרטים? למה סגרו את
התיק, למה בעצם החקירה הופסקה?</span>

<span dir="rtl">מירב שנפ: האמת שמאוד תכננתי לעשות את זה, במשך ימים
ניסיתי להתקשר ולא הצלחתי לתפוס אותם בטלפון ו-</span>

<span dir="rtl">דנה: קטע, גם אני לא מצליחה להשיג אותם בטלפון. אני
פשוט-</span>

<span dir="rtl">מירב שנפ: ניסיתי ימים. כמובן, יכולתי כבר פשוט ללכת לשם
(לתחנה) אבל, לא יודעת... לא הבאתי את עצמי לעשות את זה.</span>

<span dir="rtl">כמו שציינתי בשיחה עם מירב, גם אני לא הצלחתי להגיע למענה
אנושי בתחנה במשך הרבה ניסיונות. אבל החלטתי לעשות עוד ניסיון אחד אחרון,
רק בשביל הפרוטוקול:</span>

<span dir="rtl">\[שיחת טלפון- מענה קולי\] שלום, הגעתם לתחנת לב הבירה.
במקרה חירום אנא נתקו וחייגו 100. לעברית- אנא הקש אחת- (הקשה). שלום,
הגעתם לתחנת לב הבירה. לרשותכם מערכת לניתוב שיחות. למשרד החקירות, לקבלת
מידע לגבי תיק החקירה, הנך מוזמן להגיע לכל תחנת משטרה עם תעודה מזהה.
לנושאים אחרים בתחום החקירות, אנא לחץ אחת- (הקשה).</span>

<span dir="rtl">(צליל חיוג ארוך)</span>

<span dir="rtl">(צליל חיוג ארוך)</span>

<span dir="rtl">\[מענה אנושי\] **<u>חקירות</u>**.</span>

<span dir="rtl">הלב דופק. אומייגאד. לא התכוננתי בכלל לאפשרות שאשכרה אגיע
לאנשהו. אוקיי אוקיי, דנה, נסי להיות קוהרנטית.</span>

<span dir="rtl">נציגת חקירות: מה שמך?</span>

<span dir="rtl">דנה: דנה הילמן</span>

<span dir="rtl">נציגת חקירות: זה משהו שאני יכולה לעזור עד שהוא (החוקר)
יחזור אלייך?</span>

<span dir="rtl">דנה: אה.. אני, אני יכולה לשאול אותך שאלה.</span>

<span dir="rtl">נציגת חקירות: בטח.</span>

<span dir="rtl">דנה: יש פה... אני מסתכלת על תיק פל"א.. להגיד לך את
המספר?</span>

<span dir="rtl">נציגת חקירות: כן.</span>

<span dir="rtl">דנה: 386566, שאני רואה שנפתחה תלונה ב- 2.9.2019.</span>

<span dir="rtl">נציגת חקירות: נכון.</span>

<span dir="rtl">דנה: ... והתקבלה החלטה על סגירת התיק בתאריך ה-
2.9.2019.</span>

<span dir="rtl">(שתיקה)</span>

<span dir="rtl">נציגת חקירות: נכון.</span>

<span dir="rtl">דנה: זה הגיוני?</span>

<span dir="rtl">(שתיקה ארוכה)</span>

<span dir="rtl">נציגת חקירות: אה... מה את קשורה לתיק הזה?</span>

<span dir="rtl">בהמשך-</span>

<span dir="rtl">נציגת חקירות: אני לא יכולה למסור לך פרטים בטלפון, אם את
לא מעורבת בתיק, אוקיי? נתחיל מזה. אבל מה שאני כן יכולה להגיד זה- גם אם
התיק נסגר, אפשר תמיד להגיש ערר על הסגירה שלו: לרשום מכתב, לשלוח אלינו
דרך מספר פקס עם נימוקים- שלא מבינים מדוע זה נסגר- אם יש א' ב' ג', ולשלוח
אלינו. אני אעביר את זה ליואב שיבחן את זה שוב. אם הוא עדיין יחשוב שהתיק
צריך להיות סגור אנחנו מעבירים את זה הלאה, לקצין מעבר (בכיר יותר).
אוקיי?</span>

<span dir="rtl">דנה: אוקיי, אבל יש לי שאלה עקרונית. איך זה הגיוני, אני
לא שופטת כרגע כן? אבל האם זה סביר והגיוני, לפי דעתך ולפי הניסיון המקצועי
שלך, שתיק **<u>נפתח ונסגר</u>** באותו היום?</span>

<span dir="rtl">נציגת חקירות: אני לא יכולה לענות לך על זה, דנה. קצין
חקירות ישב, עבר על התיק, החליט מה שהחליט. אם הוא הסיק באותו היום (שיש
לסגור)... אל תשאלי אותי דברים כאלה.</span>

<span dir="rtl">דנה: זה מה שכתוב במכתב...</span>

<span dir="rtl">נציג חקירות: אבל אני לא יכולה להגיד לך אם זה הגיוני או
לא. יש פה קצין שהחליט לסגור את התיק, עבר על התיק באותו היום שהוא נפתח
וזה מה שהוא החליט.</span>

<span dir="rtl">שלחי פקס. תרשמי נימוקים. תגישי ערעור. תילחמי. תגיעי
לתחנה. </span>

<span dir="rtl">מצופה הרבה ממתלוננות. המערכת מתישה אותן שוב ושוב.
ומפגינה שוב ושוב יחס מזלזל כלפיהן. אז… פלא שאחוז הדיווח על עבירות מין
(שרובן המוחלט של הנפגעות מהן- נשים) מזערי?</span>

<span dir="rtl">פלא שכמות כתבי האישום שהוגשו בגין עבירה על "חוק
הסרטונים" מזערי?</span>

[1] <span dir="rtl">עבירות סייבר, כמו כל מה שמתרחש במרחב המקוון, לא
נעצרות בין גבולות לאומיים. מה גם, שההפצה התרחשה גם בישראל.</span>


